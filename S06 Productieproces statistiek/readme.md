In deze map vindt u tools die ondersteunend zijn aan stap S06 'Productieproces statistiek', zoals beschreven in het [PBO HB data Stappenplan](https://github.com/kkpdata/HB-Datatoolkit/blob/main/A00%20Documentatie/PBO%20HB%20data%20stappenplan%2013%20(11205758-014-GEO-0001_v1.0).pdf). 

Een korte beschrijving van de tools vindt u in [Toolkit catalogus yyyymmdd](https://github.com/kkpdata/HB-Datatoolkit/blob/main/A00%20Documentatie). De precieze bestandsnaam van de catalogus kan daardoor wijzigen. Verwijzingen zijn daarom naar de map waarin de catalogus bestanden staan. De gebruiker kan zelf de laatste versie selecteren.

Het is waardevol om de aangeleverde tools van stap S06 'Productieproces statistiek' om te zetten in een 'kookboek statistiek', zodat naast de uitgebreide documentatie rond de productie van statistiek van de basisstochasten (die nu al beschikbaar is) op termijn naast een toolkit van tools ook een gedetailleerd stappenplan (het kookboek) voor de statistiek van basisstochasten beschikbaar is voor de komende toetsronden (monitoringsronden). In een dergelijk kookboek spreek je af:
•	Wat de basisstochasten (incl. locaties) zijn,
•	Welke bron (meting) van data is beschikbaar,
•	Hoe bepaal je de datapunten voor de extreme waarde analyse (jaarmax./pot waarde),
•	Welke extreme waarde verdeling wordt toegepast,
•	Hoe de fit wordt bepaald en hoe de statistische onzekerheid,
•	etc.

De tools in de verzameling helpen bij het opstellen van een dergelijk kookboek. Op dit moment zijn deze tools erg 'expert-driven' opgesteld. Het is de verwachting dat de bestaande tools herschreven moeten worden, zodat het gebruik makkelijker wordt. Dit is niet zo zeer een inhoudelijke verbetering van de huidige procedure, maar wel een verbetering voor de reproduceerbaarheid en de transparantie. De verwachting is dat dan diverse bestaande tools herschreven moeten worden in een andere code, zodat ook een eenvoudig gebruik van de tools in de toekomst is verzekerd.

Een meer algemene beschrijving van de inhoud, het doel en de totstandkoming van de toolkit vindt u in de [hoofdmap](https://github.com/kkpdata/HB-Datatoolkit#readme).
